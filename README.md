# Nasıl Soru Sorulur?

## 1. Bir ön araştırmanız olsun

Soru sormadan önce araştırmanızı iyi yaptığınızdan emin olun. İnternette yapılan kısa bir araştırma sonucu bulunabilecek bir cevabı vermek içi herkes istekli olmayabilir. Kolayca edinilebilecek bilgileri sormak birçok forum tarafından yasaklanmıştır. Kopya başlıklar insanları rahatsız eder ve forum içinde diğer bilgilere erişmeyi zorlaştırabilir.

## 2. Ne sorduğunuzu bilin

Soru sorduğunuz şey hakkında temel düzeyde bilgi sahibi olun. Cevaplayıcılar "Bu da hiçbir şey bilmiyor. Gel de buna anlat şimdi." diyerek sorunuzu cevaplamaktan kaçınabilirler.

## 3. Sorunuz açık ve net olmalıdır

Cevaplayıcılar size sorunuz hakkında sorular sormak zorunda kalmasın. Aksi takdirde süreç uzar ya da cevaplayıcılar sorunuzu es geçebilir.

## 4. Ayrıntılardan kaçının

Sorunuzu sorarken nelerin gerekli nelerin gereksiz olduğuna dikkat edin. Cevaplayıcıları gereksiz ayrıntılara boğmayın. İnsanlar sıkılıp sorunuzu okumayı yarıda bırakabilirler.

## 5. Gereksiz varsayımlardan kaçının

Sorununuzu anlatın. Şüphelerinizden bahsedin. Şüphelerinizin doğru olduğunu savunmak zorunda değilsiniz.

## 6. Pozitif olun

Sorununuzu yaşamanıza neden olan durum/kişi/olaylara karşı negatif duygularınızı sorunuza yansıtmayın. Cevaplayıcılar agresif insanlarla uğraşmak istemez ya da size karşı saf tutabilirler.

## 7. Yönlendirmekten kaçının

Sorularınız yönlendiricilikten uzak olsun. Soru sorarken tarafsız olun. Belli bir cevabı duymak ya da gelen karşı görüşlere muhalefet olmak için soru soruyorsanız, sormayın. Bu, soru sormanın doğasına da aykırıdır.

## 8. Sorunuzu özetleyin

Sorununuzu anlatan detaylı ve gerekli bilgilerden oluşan bir paragraf yazdıktan sonra bir başka paragrafta mümkünse tek bir cümlede sorunuzu özetleyin.

## 9. Soruyla cevap verirken de dikkat edin

Gelen cevaplara soru ile karşılık vermeden önce bu stratejileri yeniden uygulayın.

## Bonus: Özür dilemeyi bilin

Forumlar her zaman barışın sağlandığı yerler olamayabiliyor. Özür dilemek sizden bir şey eksiltmez. Gerekiyorsa, özür dileyin.

## Bonus: Dilinizi iyi kullanın

Kelimeleri doğru yazmaya dikkat edin. Ağız özelliklerinden kaçının. "Yapıyom, ediyom" gibi söylemlerden kaçının. Laubalilikten kaçının. İnsanlar sizi ciddipye alıp cevap vermekten kaçınabilirler.
